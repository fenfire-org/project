
Johdanto
========

Rakennusalalla on nykyään varsin korkeat vaatimukset rakennuksiin
liittyvän tiedon suhteen. Tietoa rakennuksesta ja siihen liittyvästä
investoinneista tarvitaan rakennuttajan, kunnan, pankin,
suunnittelutoimiston ja urakoitsijan näkökulmista aina lupien,
rakennemateriaalien, LVI- ja sähköratkaisujen, lämmityksen kuin
pelastussuunnitelmankin osalta. 

Nykypäivän tietokone ympäristöineen rajoittaa rakennuksesta osallisten
mahdollisuuksia tiedon tallentamisesta. Sen sijaan että tietoa
rakennuksen eri osista, ratkaisuista ja muutoksista voitaisiin
vapaasti liittää rakennusta kuvaavaan tietoon, joudutaan tyytymään
malleihin jotka ohjelmiston suunnittelija on tehnyt käyttäjän
puolesta. Ongelma vain laajenee käytettäessä useampaa ohjelmaa, koska
tieto entisestään sirpaloituu ja sen etsiminen ja käsittely yhtenä
kokonaisuutena - rakennuksena - hankaloituu.


Fenfire ja Kitara
=================

Jyväskylän yliopistossa vuonna 1999 aloitettu Fenfire-projektin
tarkoituksena on löytää parempia tapoja tiedon käsittelyyn ja
hallintaan. Osaratkaisuiksi on havaittu käyttöliittymä sekä
tietoa sitova rakenne. 

Fenfiressä tieto, eli käytännön asiat esitetään käyttöliittymässä,
jossa on mahdollista joustavasti linkittää tietoja ja asioita
keskenään. Esimerkiksi materiaaliratkaisujen kilpailuttamisesta saadut
dokumentit, sekä valittu toimittaja liitetään suunnittelupiirrokseen,
johon on myös liitetty dokumentti sille määritellyistä vaatimuksista.
Tarkasteltaessa suunnittelupiirrosta käyttöliittymä esittää osiin
liitetyt dokumentit marginaalissa piirtäen ohuen langan osoittamaan
tiedon liitosta. Tämä nk. poijuteknologia piirtää osan liitetystä
dokumentista.  Ruutu ei kuitenkaan täyty informaatiotulvasta, vaikka
tarkasteltaisiin isompaakin suunnitelmaa ja useampaa osakokonaisuutta,
sillä näytön keskellä olevasta asia lähtevät linkit esitetään
suurempana kuin muuala oleva linkitetty tieto.

(kuva poiju-käyttöliittymästä http://fenfire.org/buoyframe0.png)

Tietorakenteen osalta Fenfire-järjestelmä tukeutuu semanttiseen
webbiin, eli teknologiaan jota tulevaisuuden webbi käyttää; joka
tarjoaa voimallisen, joustavan ja rikkaan ympäristön esittää
tietoa. Useissa tapauksissa se mahdollistaa tiedon mallintamisen juuri
käyttäjän mieltämällä tavalla, paljon lähempänä itse tarpeita, kuin
kiinteisiin malleihin luodut sovellukset ja ohjelmistot pystyvät.
Ratkaisu ei kuitenkaan ole sidottu keskitettyyn palvelimeen, vaan eri 
käyttäjät voivat tehdä muutoksia rakennusta koskeviin tietoihin 
toisistaan riippumatta omalla tietokoneella, kämmenmikrolla tai 
kännykällään.


Yhteenveto
==========

Yhdessä tietorakenteen ja käyttöliittymän kanssa on mahdollista
rakentaa järjestelmä, jossa tieto on kerättynä toisiinsa liittyvässä
rakenteessa ja josta sitä voidaan tarkastella eri näkökulmista ja
tarpeista. Tämä onkin elintärkeää rakennukselle, koska valmistumisensa
jälkeen saattaa tulla muutostöitä jolloin tietoa pitää päivittää,
esim. paloturvallisuuslaki saattaa muuttua tai rakennusta
laajennetaan. Tiedon on tarkoitus pysyä koko rakennuksen eliniän ja
palvella tässä tarkoituksessaan monialaisesti eri käyttäjäkuntaa -
keskeisiä ajatuksia juuri Fenfire-projektille.



